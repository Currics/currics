# Hur vi jobbar

## Asynkront
Vi bryr oss inte så mycket om när vi jobbar och varifrån vi jobbar, det viktiga är resultatet. Det betyder att det går att jobba från den plats där man är mest produktiv. Vi vill inte sätta strikta arbetstider och tror på långa stunder av ostörd tid för att göra ett bra jobb.

Därför jobbar vi asynkront, det betyder att ingen förväntas svara direkt i de allra flesta frågor. Är den fråga tidskritisk? Om nej, släng iväg ett mail, helst med många 😀 🦄 🍰 emojis för att öka empatin. Behöver du svar inom ett par minuter skriv till din kollega på Slack. Måste du ha svar direkt, pinga i Slack eller ring upp via hangouts. Video är alltid att föredra framför bara ljud.

Samtidigt behöver du tänka på hur stor risk det är att ni missförstår varandra. Ska du bara fråga efter något rutinmässigt, då kan det fungera alldeles utmärkt i text. Ska du ge någon typ av personlig feedback, ta det över video istället. Även om du alltid ska anta att den andra vill väl låter text ofta lite mer stelt än vi egentligen menar.

För att hålla reda på vem som gör vad använder vi en [Trello-bräda](https://trello.com/b/f2p7clci/currics).
